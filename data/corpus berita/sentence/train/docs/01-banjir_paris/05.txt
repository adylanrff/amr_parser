Hampir 1,500 orang telah dipindahkan dari kediaman masing-masing di Paris, setelah pihak berkuasa mengeluarkan amaran tentang kemungkinan berlaku bencana banjir besar berikutan paras air Sungai Seine meningkat mendadak pada Ahad.

Ketua Polis Paris Michel Delpuech, memberitahu wartawan bahawa sekitar 1,500 orang telah diarahkan keluar dari kediaman mereka di kawasan Ile de France dan kejiranan berdekatan yang terletak di tengah-tengah ibu kota tersebut.

"Paras air dijangka menyurut dengan perlahan," tambah Delpuech.
Air Sungai Seine dijangka meningkat ke paras tertinggi pada Ahad atau Isnin hingga boleh menyebabkan bencana banjir seperti yang pernah terjadi pada tahun 2016, kata pihak berkuasa.
